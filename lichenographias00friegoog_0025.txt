5

Theoria Schwendeneriana permultis argumentis videtur re-
felli, e quibus pauca hoc loco liceat afferre. Primo — et obi-
ter tantum -- adnotatum volumuS, sat singulare sane videri,
haec ambiguae duplicisque naturae vegetabilia (si modo ab
algis fungisque sunt composita) non solum adeo esse copiosa at-
que per omnes orbis terrarum regiones distributa, sed etiam
ubique peculiarem formam externam tam constanter servare.
Thallus enim lichenum, secundum indolem cujusque speciei, suo
modo expanditur, in areolas, lobos, ramos dividitur etc. —· et
quo modo hoc fiat? Si, ut docet theoria nuper allata, thallus li-
chenum e mycelio fungi (hyphis) in algis (gonidiis) parasitante
esset contextuS, tum (ni fallimur) thallus directionem formamque
gonidiis deberet. Necesse est enim, plantam nutrientem primum
adesse, cui dein affigantur parasitae. In ramis igitur laciniisve ,
tam ex hyphis quam gonidiis formatiS, haec primum illaeque
deinde exsisterent3 atque ideo gonidia se invicem libera vel in
sparsos glomerulos catenasve juncta hypharum directionem cet.
ita determinarent, ut unaquaeque lichenis species habitum eundem
semper praeberet. Rem sese uon ita habere, studium non admo·
dum subtile mox docet3 hyphae enim primum, gonidia serius

gignuntur. Quo vero modo potest infans ante nutricem exsi-
stere?

Algas loca omnino diversa amare, quam quae praebet thal-
lus lichenum, obiter quoque licet adnotare; quod argumentum
praeterea gravioris non est momenti. Parasitismum vero sane
mirabilem, quem, ne mox rejiciatur tota haec theoria, necesse
est agnoscere, paullo accuratius examinemus. Apud lichenes
enim adessent plantae nutrientes (vel potius coloniae gregesque
plantarum nutrientium), quae a parasitis undique arctissime in-
eluderentur et diligentissime tegerentur. Quale quidem vix umquam
auditum, sed —- mirabiliora restant! Perbene enim est cogni-
tum, alias plantaS, e quibus nutrimentum hauriant parasitae,
inde languescere, aegrotare, mori3 hic vero videmus plantas a

 

materia colorans (erythrinica), etiam hic positum videtur in strato gonidi-
ali* (Flora 1869 p. 387). Quae res nobis nullius videtur momenti. Quin
contra possimus forsan suspicari, naturam chemicam partium thalli goni-
diis vicinarum eam ob caussam esse peculiarem, quod materia aliena ab
¹''algis” secreta sint imbutae aliove modo mutatae. —- Rectissime vero
observavit Nylander, nihil huic duplici lichenum origini simile vel analo·
gum in toto regno vegetabili adhuc esse observatum.

