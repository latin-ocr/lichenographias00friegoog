9

111. Nostra de lichenum natura jam sine ambagibus enun-
tiata opinione, restat nonnulla de systematica eorum dispositione
afferre. Quam rem gordium ·quendam praebere nodum, numero-
sissima testantur systemata jam proposita , quorum tamen vix
ullum veritatem invenerit. Omnia examinare, merita vitiaque
illorum in lucem proferre , longum est-3 rationes igitur, quibus
nova nititur methoduS‚ quam hoc loco periclitati sumus, nobis
tantummodo in animo est explicare. Hanc, ab omnibus aliis
haud parum recedentem, plurimis lichenologis esse diplicituram ,
perbene scimus3 ne illam sine discrimine rejiciant, petimus ro-
gamusque. Repentino enim fugacique arbitrio non debet origi-
nem; decem jam annos hanc dispositionem animo versavimus
illamque in dies magis ratam videmur invenisse. Judicium
saltem differas, b. l., donec finitum erit hoc libello inchoatum
opus, ut, qualis secundum rationes acceptas sit uniuscujusque
generis locus systematicus , compertum habeas , sententiam de
hac re ferens.

Plantas qni vult naturae quam maxime congruenter dispo-
nere, necesse est differentias omnium praecipuorum organorum
respiciat. Omnia vero non ejusdum possunt esse momenti ideo-
que ”idem pretium taxonomicum” non debemus illis tribuere.
Quod qui conatur, legem logices despicit vetantem , ne pluribus
principiis nitatur unaquaeque divisio. Est enim systema conatus
ea, quae observavimus compertaque habemus, modo ratione hu-
mana. digno (i. e. secundum logices praecepta) disponendi ordi-
nandique. Quum igitur in systemate condendo omnia organa
sint respicienda, id ita modo fieri potest, ut aliud post aliud
(neque, repugnante ratione humana, una vice omnia juncta),
secundum uniuscujusque vim pretiumque, principium divisionis
praebeat. ’

Cujus rei veritatem fere omnes auctores perspexere3 quum
vere, cui organo major minorve vis systematica sit tribuenda,
fuerit disceptandum, plurimi dissensere. Alii thallum, alii apo-
thecia cet. maximi fecerunt, atque ita magna illa, quae jam
exstat, systematum turba exorta est. Ex his nullum vitiis om-
nino carere, inter omnes constat; tantum quoque abest, ut no-
vum, quod nunc proponimuS, esse ab omni parte perfectum cen-
seamus, ut illud novis studiis fore correctum atque emendatum
speremus.

N ec eo secius non dubitavimus systema in lucem produ-
cere , cujus prima divisio ,qonidiorum diversa natura niti-

